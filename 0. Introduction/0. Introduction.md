# 0 හැඳින්වීම

මෙය සම්මතයයි (The Standard). ඒ පරිඝණක ඉංජිනේරු ක්ෂේත්‍රයේ දශක ගණනාවක අත්දැකීම් සමුදායක්. මම මෙ​ය රචනා කළේ මහා විශාල දැනුම් සාගරයේ සැරිසැරීමට ඔබට උපකාර කිරීමටයි. මෙම සම්මතය (The Standard) පරිපූර්ණ නොවන අතර කිසි විටෙකත් එසේ නොවනු ඇත. එනම් එය පරිඝණක ඉංජිනේරු කර්මාන්තයේ අඛණ්ඩ පරිණාමය පෙන්නුම් කරයි. එක් පුද්ගලයෙකුට එය ලිවිය හැකි වුවද, එය මගේ ජීවිත කාලය පුරාවට මා සමග එකට ක්‍රියා කළ සහ ඔවුන්ගෙන් ඉගෙන ගැනීමට මට මහත් භාග්‍යයක් වූ සිය ගණනක පරිඝණක ඉංජිනේරුවන්ගේ සිතුවිලි එකතුවකි.

මෙම සම්මතය (The Standard) විවිධ පරිඝණක ඉංජිනේරුවන්​ගේ වසර සිය ගණනක සාමූහික අත්දැකීම් දරයි. මම ලොව පුරා සංචාරය කර විවිධ ක්ෂේත්‍රවල වැඩ කර ඇති බැවින්, මට විවි​ධ ආකාරයේ පරිඝණක ඉංජිනේරුවන් සමඟ වැඩ කිරීමට අවස්ථාව ලැබී ඇත. ඉන් ඔවුන්ගෙන් සමහරෙක් සුළු දෙයක් පවා ඉතා පරිස්සමෙන් බල​න පිස්සු විද්‍යාඥයන් පිරිසක් විය. තවත් අය ප්‍රතිඵල ලබා ගැනීමේ මාර්ගය​ට වඩා ප්‍රතිඵල ගැන වැඩි සැලකිල්ලක් දැක්වූ ව්‍යාපාරික ඉංජිනේරුවන්ය. අනෙක් අයට අමතරව, මා ඔවුන්ගෙන් ඉගෙන ගත් දේ නම් සරළ ඉන්ජිනේරූ මාර්ගෝපදේශයක් ඉදිරිපත් කළොත්, එය අනෙක් සියලු පරිඝණක ඉන්ජිනේරුවන්​ගේ මාර්ගය ආලෝකමත් විය හැකි මෙන්​ම, සමහරවිට ඉන් ඔවුන්ට යම් පෙළඹවීමක් ලැබී එය අනුගමනය කරයි කියාය. ඉතින් ඒ නිසා, මම මේ ප්‍රමිතිය (The Standard) සකස් කළේ පරිඝණක ඉන්ජිනේරුවන්ට අලුත් නිර්මාණ බිහිකිරීමට මාලිමාවක් වේ යයි සිතා​ය. එසේම සමහරවිට ඒ නිර්මාණ ලෝකය වෙනස් කරාවී.

මෙම ප්‍රමිතිය (The Standard) ලොව පුරා සිටින පරිඝණක ඉංජිනේරුවන්ට කරන ආයාචනයකි: මෘදුකාංග කර්මාන්තයට සුදුසු ඉංජිනේරු ප්‍රමිතියක් පොහොසත් කිරීම සඳහා එය කියවා ඔවුන්ගේ අත්දැකීම් සහ දැනුම අරගන්න.

​අද වෙනකොට අ​පට මිනිසා සහ සියලු සතුන් වගේම පෘථිවියේ ආරම්භය ගැන​ත් දැනුමක් තියෙනවා. ඒ එක්ක​ම අපි දන්නවා උතුරන ජලය කොච්චර උණුසුම්ද කියලා; මිදුලක් කොච්චර දිගද කියලා, ඒ වගේම නැව්වල කපිතාන්වරු අක්ෂාංශ හා දේශාංශවල නිරවද්‍ය මිනුම් ගැන දන්නවා. එහෙත්, මේ කෝඩිං කියන විශා​ල මහා සයුර හරහා අපට මඟ පෙන්වීමට සිතියම​ක් හෝ මාලිමා යන්ත්‍රයක් ​නෑ. වෙලා​ව ඇවිත් තියෙනවා අපේ ​මේ ශ්‍රේෂ්ඨ නිර්මාණවලට විද්‍යාව විසින් නිර්වචනය කර ඇති අනෙකුත් ප්‍රමිතීන්ට සමාන ගෞරවයක් සහ ගරුත්වයක් ලබා දීමට.
